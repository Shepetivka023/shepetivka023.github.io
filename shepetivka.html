<html>
 <head>
  <title>
  Шепетівка
  </title>
 </head>
 <body bgcolor="66ff66">
  <h1>
  <center>Моє місто - Шепетівка
  </h1>
  <center><img src = "prapor.png" width="200" height="300">
  <br><b>Шепетівка — місто обласного значення в Україні, адміністративний центр Шепетівської міської громади та Шепетівського району Хмельницької області. 
  <br>Населення: 41 189 особа (2020), 43 661 особа (2010); 47 988 осіб (2007), 48 212 осіб (2001).
  <br>Місто розташоване на річках Гуска і Косецька (басейн Горині), за 100 км. від Хмельницького. 
  <br>Вузол залізничних (станції Шепетівка і Шепетівка-Подільська) і автомобільних шляхів. Харчова (цукровий комбінат), деревообробна та добувна промисловість. 
  <br>Заводи: культиваторів, «Пульсар», механічний та інші. Музей пропаганди. Шепетівський коледж ПДАТУ; медичне училище; пансіон.
  <br>Відоме з 1594 року. Статус міста з 1619 року.</b>
  <h1>
  <b>Історія Шепетівки</b>
  </h1>
  <img src = "shepetivka1.png" width="700" height="200">
  <h2>
  <u>Давня доба:</u>
  <br><img src = "shepetivka3.png" width="450" height="250">
  </h2>
  <b><br>Археологічними дослідженнями середини XX століття виявлено, що територія міста була заселена людьми з давніх часів (знайдено ножі та інші знаряддя праці доби неоліту).
  <br>Поблизу Шепетівки в урочищі Гусеньці під час археологічних розкопок виявлено курганний могильник зі скарбом кельтських сокир доби бронзи.
  <br>На околицях міста височать кургани скіфо-сарматських часів.
  </b>
  <h2>
  <u>1594—1772: Велике князівство Литовське і Річ Посполита:</u>
  </h2>
  <img src = "shepetivka2.png" width="450" height="250">
  <b><br>Перша згадка про населений пункт датується 1594 роком: село Шепетівка входило до Кременецького повіту Волинського воєводства як володіння Андрія Ждярського.
  <br>Населення Шепетівки зазнавало спустошливих нападів кримськотатарських орд та польсько-шляхетських військ, одночасно інтенсивно відбувався процес покріпачення селянства.
  <br>У відповідь на феодальний гніт селяни та ремісники брали участь у повстаннях 1591—1593 років на чолі з гетьманом Криштофом Косинським та у 1594—1596 роках — під проводом Северина Наливайка.
  <br>Під час визвольної війни в липні 1648 року, коли селянсько-козацькі полки Максима Кривоноса підійшли до Полонного, мешканці Шепетівки та навколишніх сіл поповнили лави українського війська.
  <br>Тоді ж Шепетівку зайняло українське козацьке військо та залишило в ньому залогу, яка під час утворення восени 1648 року Волинського полку стала основою його Шепетівської сотні.
  <br>В липні 1649 року Шепетівку спалили загони воєводи белзького, що призвело до її занепаду.
  <br>За податними описами 1650 року тут налічувалося лише три будинки.
  <br>Це пояснюється також тим, що частина мешканців Шепетівки переселилася на Наддніпрянщину.
  <br>У цьому ж році Шепетівка стає містечком як власність князя Владислава Домініка Заславського, а в 1673 році переходить у володіння князів Любомирських як придане за княжною Заславською, пізніше — стає власністю князів Санґушків.
  <br>Внаслідок розподілу маєтків між князями Санґушками: Павлом — маршалком Великого князівства Литовського, Ієронімом — воєводою литовським, Янушем — стражником Великої корони — Шепетівка разом з довколишніми селами дісталася князю Ієроніму і довгий час залишалася власністю його нащадків по прямій лінії.
  <br>В 1859 році місто перейшло до графа Альфреда Потоцького, який оженився на дочці Романа Санґушка Марії.
  <br>Потоцькі володіли Шепетівкою до 1917 року.
  </b>
  <h2>
  <u>Перша світова Війна:</u>
  </h2>
  <img src = "shepetivka4.png" width="450" height="250">
  <b><br>В роки першої світової війни Шепетівка опинилась у прифронтовій смузі.
  <br>Сюди прибували біженці з Польщі. Не вистачало житла, зростали ціни на продукти, предмети широкого вжитку.
  <br>Через залізничну станцію безперервно йшли ешелони з пораненими солдатами.
  </b>
  <h2>
  <u>Українська Народна Республіка:</u>
  </h2>
  <img src = "shepetivka5.png" width="450" height="250">
  <b><br>Звістка про Лютневу революцію в Петрограді досягла Шепетівки на третій день. Поряд з органами влади, які представляли Тимчасовий уряд, впродовж першої половини березня 1917 р. в Шепетівці обрано Ради робітничих і солдатських депутатів, які незабаром об'єдналися в одну Раду.
  <br>Командант Січових Стрільців Євген Коновалець (перший ліворуч) у Шепетівці. Жовтень 1919 р.
  <br>Перемога Жовтневого збройного перевороту у Петрограді викликала в Шепетівці численні демонстрації і мітинги. 13 грудня 1917 р. на цукровому заводі відбувся заколот робітників за участю російських солдатів гарнізону, на якому було проголошено радянську владу.
  <br>Та вже через кілька днів у Шепетівці до влади прийшла Центральна Рада, війська якої увійшли до містечка.
  <br>Проте протримались вони в місті недовго. На початку січня 1918 р. в Шепетівці було відновлено радянську владу.
  <br>В лютому 1918 р. містечко відбили гетьманські війська, які господарювали тут майже до кінця року.
  <br>Потім влада перейшла до Директорії.
  <br>У 2-й половині квітня 1919 року в районі Шепетівки розгорнулися жорстокі бої.
  <br>Частини 1-ї та 2-ї Українських радянських дивізій 7 травня захопили містечко.
  <br>У серпні 1919 року влада в Шепетівці перейшла до війська Симона Петлюри, наприкінці року місто окупували польські легіони.
  <br>У липні 1920 року в Шепетівку ввійшли частини 45-ї стрілецької дивізії під командуванням Й.
  <br>Якіра, які незабаром змушені були поступитися владою армії УНР.
  <br>У 1919 році в Шепетівці ходили власні гроші — оскільки влада часто мінялась, єврейська громада міста вирішила випускати місцеві грошові купюри — карбованці.
  <br>В 2-й половині листопада 1920 р. в Шепетівці знову загарбали більшовики, створено комітет незаможних селян.
 </body>
</html>